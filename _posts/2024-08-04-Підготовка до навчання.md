---
title: "Підготовка до навчання"
date: "2024-08-03T18:00"
categories: [Підготовка до навчання]
tags: [першокурсник, мінус, абітурієнт, навчання, поради]
slug: preparationStudy
---

# Підготовка до навчання

![Зображення для підготовки до навчання](/assets/session.jpg)

Незабаром почнеться навчання. Це коротка інструкція, щоб підготуватись до навчання, пропонуємо вже зараз взятись за голову, аби не гаяти час.

## Що потрібно зробити перед початком навчального року?

### Ознайомитися з розкладом занять
 - Викладачі не дуже полюбляють, коли до них на пару починають сходитись рівно на початку, тому постарайтесь дібратись до аудиторії за 5 хвилин до початку.

 - Розклад занять можна знайти [за посиланням.](https://dev-sr-nau.github.io/posts/study/#розклад-занять)

### Канцелярія
Перед початком навчального року слід запастися різноманітною канцелярією. В університеті майже всі пари поділяються на лекції та практики.

**Надаємо умовний набір мінуса:**
- **8 зошитів на 96 аркушів** (краще А4).
- **2-3 зошити А5 на 12-24 аркуші** для тестів, розрахункових, лабораторних, екзаменів і заліків.

### Карта університету та як знайти аудиторії
- Карта університету з позначеними корпусами та іншими корисними місцями [за посиланням](https://www.google.com/maps/d/u/4/viewer?mid=1q08ygA-JJCaMu0LrBQxZiJ1fxVq8KD0&ll=50.438322529381395%2C30.4306613408942&z=16)

- Аудиторії нумеруються за таким принципом - `(номер корпусу).(поверх)(кабінет)`
    - Наприклад: Аудиторія 1.203
    - Знаходиться в 1 корпусі на другому поверсі та має повний номер 203

## Які технічні засоби мені знадобляться під час навчання?

- Ноутбук або комп'ютер з доступом до інтернету.
- Характеристики (несуть виключно рекомендаційний характер):
    - **Операційна система:** Windows (для окремих випадків може вимагатись Linux)
        
        **якщо ти користувач MacOS, то незручності можуть виникати час від часу і в певних випадках можуть вирішуватися за допомогою одногрупників чи за домовленістю з викладачем.*
        
    - **Оперативна пам’ять:** 16 ГБ
    - **Процесор:** Intel чи AMD, 4+ ядер
- Принтер та сканер (або доступ до них).
    - Не є обов'язковим, але значно полегшить ваше життя.
    - Локації, де можна роздрукувати можна знайти [за посиланням.](https://dev-sr-nau.github.io/posts/nauPrint/)
    - Вам доведеться друкувати звіти з лабораторних робіт, курсові роботи і з рештою решт - дипломну роботу.
- Програмне забезпечення, яке використовується в навчальному процесі
    - Програмне забезпечення змінюється від спеціальності до спеціальності, в курс справ вас введуть викладачі.
    - Те, що є універсальним:
        - Microsoft Office або Online Google Docs - для оформлення звітів, рефератів і т. п.
        - Telegram - отримуй новини першим, комунікація зі студентами та адміністрацією.

## Як підготуватися до першого дня занять?

- Заздалегідь ознайомтеся з [розкладом занять](https://dev-sr-nau.github.io/posts/nauPrint/).
- Підготуйте необхідні матеріали та приладдя.
- Вивчіть [маршрут до університету](https://www.google.com/maps/d/u/4/viewer?mid=1q08ygA-JJCaMu0LrBQxZiJ1fxVq8KD0&ll=50.438322529381395%2C30.4306613408942&z=16) та знайдіть аудиторії.
- Поспілкуйтеся з студкураторами чи старшокурсниками, щоб отримати додаткову інформацію.

## Як знайти друзів та адаптуватися до нового середовища?

- **Відвідуйте університетські заходи**. Беріть участь у заходах, що організовуються університетом та студентськими організаціями, такими як спортивні події, зустрічі для першокурсників та інші івенти.
- **Шукайте інформацію на офіційних ресурсах** університету, де публікуються анонси найближчих подій.
- **Долучайтеся до студентських організацій**. Це чудовий спосіб знайти людей зі схожими інтересами.
- **Вступайте до студентської ради**. Це не тільки допоможе вам бути в курсі університетського життя, але й надасть можливості для розвитку лідерських навичок і впливу на академічне та соціальне середовище.

## Позанавчальна діяльність

- Вступайте до студенстьких рад факультету чи вашого гуртожитку, записуйтесь до спортивних секцій, чи навіть можете створити власну студентську організацію - ініціативи вітаються.
- Беріть участь у волонтерських програмах та соціальних проектах.
- Відвідуйте лекції, семінари, що організовуються університетом.

## Академічна доброчесність 

- Академічна доброчесність включає чесність у навчанні, дотримання авторських прав, уникнення плагіату.
- Важливо завжди вказувати джерела інформації та не списувати.
- Недотримання академічної доброчесності може призвести до наслідків, включаючи відрахування з університету.
